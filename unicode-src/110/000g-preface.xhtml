<?xml version="1.0" encoding="UTF-8"?>  
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">  
<head> 	 <title>ಸೋಲೊಪ್ಪಲಾರೆ</title>  
	<link type="text/css" rel="stylesheet" href="css/style.css" />  
</head>  
<body class="maintext"> 	<section class="level1 unnumbered" epub:type="chapter" role="doc-chapter" id="id-000g.1">  
	<h1 class="level1-title" epub:type="title">ಅನುವಾದಕರ ಪರಿಚಯ</h1>
	<img src="images/001.jpg" alt="image" />
	<p>ಸಿ. ವಿ. ಶೇಷಾದ್ರಿ ಹೊಳವನಹಳ್ಳಿ</p>
	<p>ಹಿಂದಿಯಲ್ಲಿ ವಿಜಯ್ ತ್ರಿವೇದಿ ಬರೆದ `ಹಾರ್ ನಹೀಂ ಮಾನೂಂಗಾ' ಕೃತಿಯ ಕನ್ನಡ ಅವತರಣಿಕೆಯಾದ `ಸೋಲೊಪ್ಪಲಾರೆ'ಯ ಅನುವಾದಕರಾದ ಶ್ರೀ ಸಿ. ವಿ. ಶೇಷಾದ್ರಿ ಹೊಳವನಹಳ್ಳಿ ಇವರು ತುಮಕೂರು ಜಿಲ್ಲೆಯ ಕೊರಟಗೆರೆ ತಾಲ್ಲೂಕಿನ, ಹೊಳವನಹಳ್ಳಿ ಗ್ರಾಮದವರು.</p>  
	<p>1969 ರ ಜುಲೈ 20ರಂದು ಜನಿಸಿದ ಇವರು ಡಿಪ್ಲೊಮಾ ಇನ್ ಸಿವಿಲ್ ಇಂಜಿನಿಯರಿಂಗ್ ಪದವಿಯನ್ನು ಪ್ರಥಮ ಶ್ರೇಣಿಯಲ್ಲಿ ಪಡೆದಿದ್ದಾರೆ. ಮೈಸೂರು ವಿಶ್ವವಿದ್ಯಾಲಯದಲ್ಲಿ ಹಿಂದಿಯಲ್ಲಿ ಸ್ನಾತಕೋತ್ತರ ಪದವಿಯನ್ನು ಪ್ರಥಮ ಶ್ರೇಣಿಯಲ್ಲಿ ಪಡೆದಿದ್ದಾರೆ. ಮೂಲತಃ ಕವಿಯಾದ ಇವರು ಹಿಂದಿಯ ಅನೇಕ ಪ್ರಸಿದ್ಧ ಕವಿಗಳ ಅತ್ಯುತ್ತಮ ಕವಿತೆಗಳನ್ನು ಕನ್ನಡಕ್ಕೆ ತಂದಿದ್ದಾರೆ.</p>  
	<p>ಹಿಂದಿಯ ಪ್ರಸಿದ್ಧ ಕವಿಗಳಾದ ಚಂದ್ರಕಾಂತ ದೇವತಾಲೆಯವರ ಕೇಂದ್ರ ಸಾಹಿತ್ಯ ಅಕಾಡೆಮಿ ಪುರಸ್ಕøತ ಕೃತಿಯಾದ `ಪತ್ಥರ್ ಫೇಂಕ್ ರಹಾ ಹೂಂ' ಎಂಬ ಕೃತಿಯ `ಕಲ್ಲೆಸೆಯುತ್ತಿದ್ದೇನೆ' ಎಂಬ ಕೃತಿಯ ಅನುವಾದಕರಾಗಿದ್ದಾರೆ. ‘ರೆಕ್ಕೆ ಗೂಡು ಆಕಾಶ’, ‘ಸಣ್ಣ ನಿಲ್ದಾಣ’, ‘ಚರ್ಚೆಗೊಳಗಾಗುತ್ತಾನೆ ಸೂರ್ಯ’, ಇವು ಇವರ ಕವಿತಾ ಸಂಕಲನಗಳಾಗಿವೆ.</p>  
	<p>ಇವರ `ಗುರುತು' ಎಂಬ ಕೃತಿಯು ಗದ್ಯಕಾವ್ಯವಾಗಿದೆ. ಮಕ್ಕಳಿಗಾಗಿ `ಗಿಲ್ ಗಿಲ್ ಗಿಲಗಚ್ಚಿ' ಎಂಬ ಕವಿತಾ ಗುಚ್ಛ ರಚಿಸಿದ್ದಾರೆ. ಇವರ ಕವಿತೆಗಳು ಕನ್ನಡದ ಎಲ್ಲಾ ಪತ್ರಿಕೆಗಳಲ್ಲಿ ಪ್ರಕಟವಾಗಿವೆ. ಇವರ `ರೆಕ್ಕೆ ಗೂಡು ಆಕಾಶ' ಕವಿತಾ ಸಂಕಲನಕ್ಕೆ ಡಿವಿಜಿ ಸಾಹಿತ್ಯ ಪ್ರಶಸ್ತಿ ಹಾಗೂ 2003-04ನೇ ಸಾಲಿನ ಮುಂಬೈ ಕರ್ನಾಟಕ ಸಂಘದ ಪೇಜಾವರ ಸದಾಶಿವರಾವ್ ಸ್ಮರಣಾರ್ಥ ನೀಡುವ ಪ್ರಶಸ್ತಿ ದೊರೆತಿದೆ. ಸಂಚಯ, ಸಂಕ್ರಮಣ ಹಾಗೂ ಪ್ರಜಾವಾಣಿ ಕಾವ್ಯ ಸ್ಪರ್ಧೆಗಳಲ್ಲಿಯೂ ಇವರಿಗೆ ಪ್ರಶಸ್ತಿ ದೊರೆತಿದೆ. ಕೊರಟಗೆರೆಯ ಸರ್ಕಾರಿ ಪದವಿ ಪೂರ್ವ ಕಾಲೇಜಿನಲ್ಲಿ ಇವರು ಪ್ರೌಢಶಾಲಾ ಉಪಾಧ್ಯಾಯರಾಗಿ ಸೇವೆ ಸಲ್ಲಿಸುತ್ತಿದ್ದಾರೆ.</p>
</section>  
</body>  
</html>  
